feysbukumda ekli misin
albümüde tegli misin
layk atmıyon sevdiceğim
yoksa bugün regli misin
########################
sakiya camında nedir bu esrar 
kıldı bir katresi mestane beni 
şarab-ı lalinde ne keyfiyet var 
söyletir efsane efsane beni 

refet nikabını ey vech-i enver 
zulmette gönlümüz olsun münevver 
şarab-ı lalinin lezzeti dilber 
gezdirir meyhane meyhane beni 

aşıkın çok bela gelir başına 
tahammül gerektir adu taşına 
şem -i ruhsarına aşk ateşine 
yanmada seyretsin pervane beni 

bakmazlar dertli'ye algındır deyu 
hakikat bahrine dalgındır deyu 
bir saçı leyla 'ya mecnundur deyu 
yazdılar deftere divane beni 
#################################
harâba kul olduk bezm-i elemde 
abat olsak da bir olmasak da bir 
düştük çare nedir dâma âlemde 
azat olsak da bir olmasak da bir 

aşk oduna yanmış ciğer-kebabız 
hicr ile giryânız dide pür-abız 
yapılmış yıkılmış hane-harabız 
bünyat olsak da bir olmasak da bir 

bir şirin elinden aşk meyin içtik 
hak ile batılı farkedip seçtik 
varlık dağlarını deldik de geçtik 
ferhat olsak da bir olmasak da bir 

ey dertli âlemde biz şah-ı diliz 
haktan hakikatten âgâh-ı diliz 
tarik-i esrâra ervah-ı diliz 
i̇rşat olsak da bir olmasak da bir
##################################
yâr neden hazzeder neden hoşlanır 
bilmem en güzel nenin müptelâsıdır 
gönül kâh soyunur kâh ateşlenir 
ne çare çekmeli aşk belâsıdır 

sefine-i aşkım engine saldım 
gidab-ı mihnette eğlenip kaldım 
yüz bin aman dedim bir buse aldım 
hâsılı ömrümün kan pahasıdır 

canlar feda olsun ahu veş göze 
hiç doymak olur mu bu şirin göze 
bin tekellüm ettik kalmadı yüze 
bilmem o yâr kimin aşinasıdır 

dertli vazgelir mi ol mehcebinden 
yahşi haber aldım öz nesebinden 
verdiği buseler lâl-i lebinden 
i̇ftar-ı vaslının diş kirasıdır 
################################
telli sazdır bunun adı 
ne ayet dinler ne kadı 
bunu çalan anlar kendi 
şeytan bunun neresinde 

venedik'ten gelir teli 
ardıç ağacından kolu 
be allah'ın sersem kulu 
şeytan bunun neresinde 

abdest alsan aldın demez 
namaz kılsan kıldın demez 
kadı gibi haram yemez 
şeytan bunun neresinde 

i̇çinde mi dışında mı 
burgusunun başında mı 
göğsünün nakışında mı 
şeytan bunun neresinde 

dertli gibi sarıksızdır 
ayağı da çarıksızdır 
boynuzu yok kuyruksuzdur 
şeytan bunun neresinde 
##########################
hatırlayıp sorar m'ola halimden 
kirpikleri kara kalem kaşlı yar 
zikri fikri gitmez benim dilimden 
anadan gülmedik garip başlı yar 

aşk atına binmiş olsan yarışmaz 
gözüm kanı deryalara karışmaz 
çoktan beri küsülüdür barışmaz 
benim ile mercimeği taşlı yar 

dertli zelil -sefil gurbet ellerde 
beyhude şöhreti gezer dillerde 
paşam gelir diye gözü yollarda 
elleri kınalı gözü yaşlı yar 
################################
seher vakti çaldım yârin kapısın
baktım yârin kapıları sürmeli
boş bulmadım otağının yapısın
çıkageldi bir gözleri sürmeli

açtırdım kapıyı girdim içeri
aklımı başımdan aldı o peri
dedim sende buldum hâlis gevheri
dedi yok yok bir mehenge sürmeli

dedim hiç yapı yok senin yapında
oynanılmaz urganınla ipinde
dedim dahi çok mu duram kapında
dedi yok yok seni burdan sürmeli

dedim ki ne kadar yüzümden bezdin
etim kebab ettin derimi yüzdün
âşık katletmeye silah mı dizdin
martini mavzeri bir dem sürmeli

şu kevn ü mekânı tutmuş ışığın
nöbeti bekleyen alır keşiğin
beklemeli o sultanın eşiğin
günde yüz bin kerre yüzler sürmeli

agâhî karıştır’ kanı yaş ile
dost bulunmaz hayal ile düş ile
yetilmez menzile bu gidiş ile
hemen aşk atına binip sürmeli
##############################
sen bir aşksın ben bir mecnun
sen olmasan ben olmazdım
sen bir gülsün ben bir bülbül
sen olmasan ben olmazdım

kalbimde yaşarsın her an
varım yoğum sensin inan
kalbimdeki aziz mihman
sen olmasan ben olmazdım

ansızın kalbime girdin
türlü türlü dertler verdin
beraberce çeker derdin
sen olmasan ben olmazdım

sensin benim cümle varım
yoktur başka kisb ü kârım
hem yazımsın hem baharım
sen olmasan ben olmazdım

bağrımdaki açan çiçek
türlü koku türlü irenk
bu bendeki olan gerçek
sen olmasan ben olmazdım

dokun veysel tele dokun
coştu gönül etti akın
sensin bana benden yakın
sen olmasan ben olmazdım
#########################
ben güzele güzel demem
güzel benim olmayınca
muhannetin kahrın çekmem
gel deyip de gelmeyince

gelirim amma döverler
bizi bu ilden kovarlar
güzel olanı severler
ben ölürüm görmeyince

var ol yürü var ol yürü
kara bağrın yere sürü
döğün döğün ağla bari
benim gönlüm olmayınca

senin çağın geçer olur
bu dünyalar kime kalır
tomurcuk gül gazel olur
vaktında derilmeyince

karac’oğlan sözün haktır
düşmanın dostundan çoktur
bizim’çin aynlık yoktur
ya sen ya ben ölmeyince
########################
bugün ben pîrimi gördüm
pîrin eşiği güldür gül
eğildim yüzümü sürdüm
pîrin eteği güldür gül

gülden terazi yaparlar
gülü gül ile tartarlar
gül alırlar gül satarlar
çarşı pazarı güldür gül

gülden değirmeni döner
onun ile gül öğünür
akar arkı döner çarkı
bendi pınarı güldür gül

gel ha gel ha can hatâyî
dostun nefesi güldür gül
şu öten garip bülbülün
derdi figanı güldür gül
########################
cihânı hiçe satmaktır adı aşk
döküp varlığı gitmektir adı aşk

elinden şekkeri ayrığa sunup
ağuyu kendi yutmaktır adı aşk

belâ yağmur gibi gökten yağarsa
başını ona tutmaktır adı aşk

bu âlem sanki oddan bir denizdir
ona kendini atmaktır adı aşk

var eşrefoğlu rûmî bil hakîkat
vücûdu fâni etmektir adı aşk
############################
kim ne bilir bizi nice soydanız
ne zerrece oddan ne hod sudanız

bizim meftûnumuz mârifet söyler
biz horasan mülkündeki boydanız

yedi deniz bizim keşkülümüzde
hacı’m ummân ise biz de göldeniz

hızr ü i̇lyas bizim yoldaşımızdır
ne zerrece günden ne hod aydanız

yedi tamu bize nevbahâr oldu
sekiz uçmak içindeki köydeniz

bizim zahmımıza merhem bulunmaz
biz kader okunda gizli yaydanız

tûr’da mûsâ durup münâcât eyler
neslimizi sorar isen hoy’danız

abdal musa oldum geldim cihâna
ârif anlar bizi nice soydanız
################################
kan akıyor penceresi karanlık evlerden
ölü kadınların üstüne tuğlaların üstüne
denizse aydınlık ve incili ve mavi taşrada
kana doğru ürkek en güzel yaban balıklar
bu kandır akıttığımız sıkıntılı pazarlarda
üst üste yergökyüzüne içki şişelerine

kan içinde elleri ve obur parmakları
boşnak değil çocuklar dondurmacılarda
mezarlı eyüplerde ve deniz kenarlarında
sarışın kafaları ama analı babalı
kan akıyor ahşap yapılardan sokaklara sokaklara
mavi ülkeleri tatsız kısa pantolonlarda

kan akıyor oluklardan öyle kan
boyanır batmış gemiler perşembesi
bir tesbih bir zımba bir yazı makinesi
çektikçe böyle katil kıralları
sağrıları tuzlu kara koşumlu atlar
uyandıkça kan uyandıkça ölü kadınlar sevmesi

ağaçlarda gemiler sularında lokantalarda
kentlerin kan üstüne kan yaması
ölü kadınların öpölü çocuklar doğurması
kuşsuz ve balıksız konsollu odalarda
çöl olmasa en dişi kavunlar olmasa
o güneş o eski çocuklar güneşi
malta damlarında ötede oralarda
###############################
biliyor musun az az yaşıyorsun içimde 
oysaki seninle güzel olmak var 
örneğin rakı içiyoruz içimize bir karanfil düşüyor gibi 
bir ağaç işliyor tıkır tıkır yanımızda 
midemdi aklımdı şu kadarcık kalıyor 

sen o karanfile eğilimlisin alıp sana veriyorum işte 
sen de bir başkasına veriyorsun daha güzel 
o başkası yok mu bir yanındakine veriyor 
derken karanfil elden ele 

görüyorsun ya bir sevdayı büyütüyoruz seninle 
sana değiniyorum sana ısınıyorum bu o değil 
bak nasıl beyaza keser gibisine yedi renk 
birleşiyoruz sessizce
##############################
kendi kendine çalan bir davul zurna
sesini duyunca kendi kendine güreşmeye başlayan
taşınır mal helalarında kara kamunun
şeye dar pantolonlu kostak delikanlıların şiiridir

aşk örgütlenmektir bir düşünün abiler
####################################
valde atik'te eski şair çıkmazı'nda oturur
saçları bir sözle örülür bir sözle çözülür
kötü caddeye düşmüş bir tazenin yakın mezarlıkta
saatlerini çıkarmış yedi dala gerilmesinin şiiridir

dirim kısa ölüm uzundur cehennette herhal abiler
########################################
dönüşmeye başlamış beşiktaşlı kuşçu bir babanın
taşınmaz kum taşır mavnalarla karabiga'ya kaçan
gamze şeyli pek hoş benli son oğlunu
suriye hamamında sabuna boğmasının şiiridir

oğullar oğulluktan sessizce çekilmesini bilmelidir abiler
##############################################
i̇lerde kim bilir göz okullarına gitmek ister
yanık karamelalar satar aşağısı kesik kör bir çocuğun
kinleri henüz tüfek biçimini bulamamış olmakla
tabanlarına tükürerek atış yapmasının şiiridir

böylesi haftalık resimler görür ve bacaklanır abiler
##############################################
ne zaman seni düşünsem
bir ceylan su içmeye iner
çayırları büyürken görürüm

her akşam seninle
yeşil bir zeytin tanesi
bir parça mavi deniz
alır beni

seni düşündükçe
gül dikiyorum elimin değdiği yere
atlara su veriyorum
daha bir seviyorum dağları
##############################################
mona rosa siyah güller ak güller 
geyve'nin gülleri ve beyaz yatak
kanadı kırık kuş merhamet ister 
ah senin yüzünden kana batacak 
mona rosa siyah güller ak güller

ulur aya karşı kirli çakallar 
ürkek ürkek bakar tavşanlar dağa
mona rosa bugün bende bir hal var 
yağmur iri iri düşer toprağa
ulur aya karşı kirli çakallar

açma pencereni perdeleri çek 
mona rosa seni görmemeliyim
bir bakışın ölmem için yetecek 
anla mona rosa ben bir deliyim 
açma pencereni perdeleri çek

zeytin ağaçları söğüt gölgesi 
bende çıkar güneş aydınlığına
bir nişan yüzüğü bir kapı sesi 
seni hatırlatır her zaman bana
zeytin ağaçları söğüt gölgesi

zambaklar en ıssız yerlerde açar 
ve vardır her vahşi çiçekte gurur
bir mumun ardında bekleyen rüzgar 
işıksız ruhumu sallar da durur
zambaklar en ıssız yerlerde açar

ellerin ellerin ve parmakların 
bir nar çiçeğini eziyor gibi
ellerinden belli olur bir kadın 
denizin dibinde geziyor gibi
ellerin ellerin ve parmakların

zaman ne de çabuk geçiyor mona 
saat onikidir söndü lambalar
uyu da turnalar girsin rüyana 
bakma tuhaf tuhaf göğe bu kadar
zaman ne de çabuk geçiyor mona

akşamları gelir incir kuşları 
konarlar bahçemin incirlerine
kiminin rengi ak kiminin sarı 
ah beni vursalar bir kuş yerine
akşamları gelir incir kuşları

ki ben mona rosa bulurum seni 
i̇ncir kuşlarının bakışlarında
hayatla doldurur bu boş yelkeni 
o masum bakışların su kenarında
ki ben mona rosa bulurum seni

kırgın kırgın bakma yüzüme rosa 
henüz dinlemedin benden türküler
benim aşkım uymaz öyle her saza 
en güzel şarkıyı bir kurşun söyler
kırgın kırgın bakma yüzüme rosa

artık inan bana muhacir kızı 
dinle ve kabul et itirafımı 
bir soğuk bir mavi bir garip sızı 
alev alev sardı her tarafımı
artık inan bana muhacir kızı

yağmurdan sonra büyürmüş başak 
meyvalar sabırla olgunlaşırmış
bir gün gözlerimin ta içine bak 
anlarsın ölüler niçin yaşarmış
yağmurdan sonra büyürmüş başak

altın bilezikler o kokulu ten 
cevap versin bu kuş tüyüne
bir tüy ki can verir gülümsesen 
bir tüy ki kapalı geceye güne
altın bilezikler o kokulu ten

mona rosa siyah güller ak güller 
geyve'nin gülleri ve beyaz yatak
kanadı kırık kuş merhamet ister 
ah senin yüzünden kana batacak 
mona rosa siyah güller ak güller
####################################
gelir dalgın bir cambaz geç saatlerin denizinden üfler lambayı 
uzanır ağladığım yanıma danyal yalvaç için aşağıda bir kör kadın 
hısım sayıklar bir dilde bilmediğim göğsünde ağır bir kelebek 
i̇çinde kırık çekmeceler i̇çer içki üzünç teyze tavanarasında i̇şler 
gergef i̇nsancıl okullardan kovgun geçer sokaktan bakışsız bir 
kedi kara çuvalında yeni ölmüş bir çocuk kanatları sığmamış 
bağırır eskici dede bir korsan gemisi girmiş körfeze
######################################
peki nasıl oldu da hatırladı denizde boğulduğunu 
nasıl oldu da peki anlatamıyorum biliyorsun 

öyle ölüme düşkündü ki biyoloji sıfır 
bir şarkı yiyor şimdi şapkalarını orospular eksiliyor 

ama yok ne olur ağlama böyle ama yok 
şunun şurasında tramvaysız çocuk olmak turunç olmak 

kantocu peruz sahiden yaşadı mı patron

#######################################
bir gece misafirim olsan yeter
dolar odama lavanta kokusu
soğur sevincinden sürahide su
ay pencereden durup durup güler
######################################
sana korkunç gülümsemeler bitti 
sonra hiç kimseyi göremedim 
herkes beni arıyordu 
bir ölü macar cambaz buldu beni buldu beni 
samyeli esiyordu denizden
#####################################
ne içindeyim zamanın
ne de büsbütün dışında;
yekpâre geniş bir ânın
parçalanmaz akışında
bir garip rüyâ rengiyle
uyuşmuş gibi her şekil
rüzgarda uçan tüy bile
benim kadar hafif değil
başım sükûtu öğüten
uçsuz bucaksız değirmen;
i̇çim muradına ermiş
abasız postsuz bir derviş
kökü bende bir sarmaşık
olmuş dünya sezmekteyim
mavi masmavi bir ışık
ortasında yüzmekteyim
###################################
biz tüzüklerle çarpışarak büyüdük kardeşim 

emrazı zühreviye hastanesi'ne kapatıldı anamız 
adıyla çalışan ermiş sirkeci kadınlarındandır 

şeker atar hâlâ mazgallardan cankurtaran'da 
acı bacı'nın acı bilmez uçurtma çocuklarına 

yıl sonu müsamerelerine kimler çıkarılmaz 
###################################
 velhasıl onlar vurdu biz büyüdük kardeşim 

babamız dövüldü güllabici odunlarla tımarhanede 
acaba halk nedir diye düşünür arada ışıttığı 

dudullu'dan tâ salacak'a koşarak alkışlayalım 
fazla babalarıyla dondurma yiyen çocukları 

hangi çocukların neye imrenmesi yalınayak şiirdir
##################################
tek konuşulur yüzüdür bacaklarının arası 
sakal ve bıyık da bıraktığı 
dönmez bir sapkının 
üzerine bir dedikodu 
yaklaşmaz kadınlara buyurulduğu gibi 
kışkırtır kuşkuları 
başlarındaki sorguç ve berbername 
gömdürülmüştür diri diri toprağa başaşağı 
ürker ve parlar birkaç katana ötede 
neden anlayamıyordum 
tutunur bir utanç ince 
bir kız limon yanığı 
saçak altlarında dolaşır erkeğini 
açılmıştır kapılarının kilitleri kendiliğinden 
kıpırdanır bir kefen 
gebelenmiştir yatarak üzerine ölünün 
bir kilisede işlemeyen 
bataklıklarda büyütmüştür çocuğu 
neft dökerek yakıyordum bir mektubu da kuş zarflı balmumu 
artık bir çocuğun yüreğindeki eğriliktir 
bileğinde doldurulmuş ve bütün bir atmaca taşıması 
çalışır toplamıya tüylerini 
yazdırır göğsüne safranla 
yinelediği bir sözcük kezlerce erselik 
sevişir ısırarak kendi ağzını 
çalar lavtasını yılgının elden düşme 
malta yahudisi'ni okuyordum 
barındığım sandukanın içinde
###################
sivil ölümden konuşuyoruz dağılan neftilikler 
arkadaşlar makedonyalı kalın usta marangozlar 
kapaklanır bir adam daha kaçıncı aktığımızı görünce 
ters çevrilmiş kente karşı işte onun denizlerine 
delikanlı kostaklarımızı çıkarmış ve ırmaktır 

erkek ölümden konuşuyoruz yeni ormanlardan 
dahi "dikeni seven gülüne katlanır bir kadın"dan 
haramiler ki kırkın üstünde artık sayıları 
bir küçük tabut tabakada gezdirirler ölüleri fakfon 
burunları çekmek üzre ince çağrışımlıdır 

ey orta ikiden ölerek ayrılan çocuklar aslında başlayan 
askerler tabiatta hâlâ tramvaydan sirkeci'de mi inerler 
süsüne kaçılmamış bir cenaze törenine gitmek için
###################
kaçtığı bilinmeyen bir ülkesinde cinler padişahının bir yeniyetme 
değiştirmiştir adını saçlarını kazıtmıştır 
soğuk bir tabanca yastığının altında uyuyabilir ancak 
bir yelek giymiştir dimi; kuşbilime çalışır 
omuzunda simrug kuşu eskiden ötermiş 

bir tehlikeye yaslanmıştır; uçurtma uçurur yüzlüğü düşmüş
yakalanır ming izleyicilere bileği incecik 
bir kılıçla keserler kirpiklerini uzun 
kırarlar eklemlerini pantolonunu sıyırıp gümüş bir şamdana oturturlar 
ziftle boğarlar teknede damgalarlar 

uçsuz bucaksız kucağındadır barbar anasının bir yeniyetme 
büyük bir alınla karşılar ölümü de alkışlayarak karşılar; 
unutbeni mavisinden bir yelkenliye binmiştir 
hamsin yelleri eser mısrâyim'den kırk gün 
saçlarını uzatmıştır yalnızlığı sever
#####################
buraya bakın burada bu kara mermerin altında 
bir teneffüs daha yaşasaydı 
tabiattan tahtaya kalkacak bir çocuk gömülüdür 
devlet dersinde öldürülmüştür 

devletin ve tabiatın ortak ve yanlış sorusu şuydu 
-maveraünnehir nereye dökülür 
en arka sırada bir parmağın tek ve doğru karşılığı 
-solgun bir halk çocukları ayaklanmasının kalbinedir 

bu ölümü de bastırmak için boynuna mekik oyalı mor 
bir yazma bağlayan eski eskici babası yazmıştır 
yani ki onu oyuncakları olduğuna inandırmıştım 

o günden böyle asker kaputu giyip gizli bir geyik 
yavrusunu emziren gece çamaşırcısı anası yazdırmıştır 
ah ki oğlumun emeğini eline verdiler 

arkadaşları zakkumlarla örmüşlerdir şu şiiri 
aldırma 128 i̇ntiharın parasız yatılı küçük zabit okullarında 
her çocuğun kalbinde kendinden daha büyük bir çocuk vardır 
bütün sınıf sana çocuk bayramlarında zarfsız kuşlar gönderecek
#####################
bir çakıl taşları gülümseyişi ağlarmış karafaki rakısıyla 
şimdi dipsiz kuyulara su olan kınar hanım'dan 
düz saçlarıyla ne yapsın şehzadebaşı tiyatrolarında şapkalarını 
tüketemezmiş hiç 

i̇şte kel hasan bu kel hasan karanlığı süpürürmüş 
ters yakılmış güldürmemek için serkldoryan sigaralarıyla 
işte masallara da girermiş bir polis o zamanlardan beri sürme 
kirpiklerini aralayarak insanları çocukların 

ve içinde birikmiş ut çalan kadın elleri olurmuş hep 
gibi bir üzünç sökün edermiş akşamları ağlarken kuyulara kınar 
hanım'ın denizlerinden
###################
ey serseriligin denizleri 
ey ahtapotlari atilmişlar kiyiya mutsuzlugun 
bir kraliçedir oglum kanatlarini açmiş 
örtünür canfes 
unutur gitgide yakilmiş babasi büyücü 
selanik'te geçirir kişi 

gelmiş bir kadinla konuşur misrâyim'den yorgunlugu kusursuz bir at mor 
uyuyakalmiş kayaliklarda 
yükselir niçin bilinmez deniz 
ey batik gemiler ey sürgün karaltilari 
aglayan bir melez ben 

anlatilmaz bir kiliçtir kuşanmiş taşirim belimde karaduygululuk
##################
o sahibinin sesi gramofonlarda çalınan şey 
i̇ncecik melankolisiymiş yalnızlığının 
i̇ntihar karası bir faytona binmiş geçerken ablam 
caddelerinden ölümler aşkı pera'nın 

esrikmiş herhal bahçe bahçe çiçekleri olan ablam 
çiçeksiz bir çiçekçi dükkanının önünde durmuş 
tüllere sarılı mor bir karadağ tabancasıyla 
zakkum fotoğrafları varmış cezayir menekşeleri camekanda 

ben ki son üç gecedir intihar etmedim hiç bilemem 
i̇ntihar karası bir faytonun ağışı göğe atlarıyla birlikte 
cezayir menekşelerini seçip satan alışından olabilir mi ablamın
#################
uç doğu anadolu'yu anlatacaktır öğretmen haritayı asar 
bütün sınıf korkmuştur; göller ırmaklar dökülecekler
##################
sarı saçlarına deli gönlümü,
bağlamışım çözülmüyor mihriban
ayrılıktan zor belleme ölümü,
görmeyince sezilmiyor mihriban
yar deyince kalem elden düşüyor,
gözlerim görmüyor aklım şaşıyor
lamba da titreyen alev üşüyor,
aşk kâğıda yazılmıyor mihriban
önce naz sonra söz ve sonra hile
sevilen seveni düşürür dile
seneler asırlar değişse bile
eski töre bozulmuyor mihriban
tabiplerde ilaç yoktur yarama,
aşk deyince ötesini arama
her nesnenin bir bitimi var ama
aşka hudut çizilmiyor mihriban
boşa bağlanmamış bülbül gülüne
kar koysan köz olur aşkın külüne
saştım kara bahtım tahammülüme
taşa çalsam ezilmiyor mihriban
tarife sığmıyor aşkın anlamı
ancak çeken bilir bu derdi gamı
bir kör düğüm baştan sona tamamı
çözemedim çözülmüyor mihriban

